[{"text":"تدریس فصل یک علوم نهم","text_1":"فصل اول\n\nمواد و نقش آنها در زندگی\n\n \n\nتمام چیزهایی که ما در اطراف خود میبینیم، از ماده ساخته شده اند؛ حتی انسانها و جانداران دیگر نیز از مواد گوناگون تشکیل گردیده اند. برخی از مواد، خالص و برخی دیگر مخلوط هستند. در ادامه این تحقیق بیشتر با انواع و خاصیت های مواد آشنا می شویم.\n\n\n\n \n\nمواد 2 دسته هستند:\n\n1)مواد خالص:\n\nاین مواد تنها از یک نوع ماده به وجود آمده اند. مواد خالص خود دودسته دارند.\n\n1)عنصر: (شامل فلزات و نافلزات و شبه فلزات می شود)\n\n \n\n2)ترکیب: (شامل ترکیبات یونی و مولکولی است)\n\n \n\n2)مخلوط: این مواد از دو یا چند نوع ماده به وجود آمده اند. مواد مخلوط خود دو دسته دارند.\n\n1)همگن   2)ناهمگن\n\n \n\n \n\n*نکته: مس اولین فلزی است که توسط بشر شناسایی شد و مورد استفاده قرار گرفت .\n\n \n\n \n\nخصوصیات فلز مس:\n\n1)-مقاوم در برابر خوردگی و زنگ زدگی\n\n2)-رسانایی الکتریکی\n\n 3)-رسانایی گرمایی\n\n 4)-چکش خواری\n\n 5)-قابلیت مفتول شدن\n\n6)-مناسب برای ساخت ظروف و...\n\n \n\nنکته : فلز مس را از سنگ معدن مالاکیت که معمولا رنگ سبز دارد به دست می آورند .\n\n \n\n \n\nواکنش پذیری فلزات\n\n \n\nبرخی از فلزات با برخی مواد دیگر واکنش نشان می دهند. این واکنش ها دو دسته اند:\n\n1)واکنش های کند: در واکنش های کند سرعت انجام شدن واکنش پایین می باشد. مانند واکنش بین آهن و اکسیژن که باعث به وجود آمدن اکسید آهن می شود .\n\nواکنش اکسیژن و اهن:\n\n\n\n \n\n \n\n \n\n2)واکنش های سریع: همانطور که از نام این واکنش ها پیداست، سرعت انجام شدن آزمایش بالا است. مانند واکنش بین منیزیم با آتش یا واکنش بین سدیم و آب .\n\nواکنش سدیم و اب:\n\n\n\n \n\nنکته: برخی فلزات مانند طلا واکنش ناپذیر هستند و به هیچ وجه با اکسیژن یا مواد دیگر واکنش نشان نمی دهند .\n\n \n\nنافلزات ها و کاربرد آنها\n\nتعریف نافلز: نافلز ها دسته دیگری از مواد هستند که خواص فیزیکی و شیمیایی فلز ها را مانند واکنش پذیری با اکسیژن، چکش خواری، رسانایی بالا، مفتول شدن و... را ندارند .\n\n \n\nبرخی از مهم ترین نافلز ها:\n\nاکسیژن: اکسیژن یکی از مهم ترین نافلز ها است. این عنصر مهم ترین گاز برای جانداران زنده را می سازد. اکسیژن حدود 21 درصد از هواکره را تشکیل می دهد. از اکسیژن استفاده های بسیاری در صنعت می شود؛ مثال ساخت کپسول های تنفسی، ساخت اسید سولفوریک وهمچنین اتم های اکسیژن گاز ازن را می سازند که نقش بسازایی در جلوگیری از وارد شدن امواج مضر به جو زمین می شود\n\nگوگرد: این عنصر که با نام سولفور نیز شناخته می شود در ساختار شیمیایی اسید سولفوریک حضور دارد. گوگرد معمولا در دهانه آتشفشان های فعال و نیمه فعال یافت می شود .\n\n\n \n\nکاربرد های اسید سولفوریک:\n\n1) تهیه کود شیمیایی\n\n2) تهیه رنگ\n\n3) تولید پلاستیک\n\n4) خودرو سازی\n\n5) تولید شوینده ها\n\n6) چرم سازی\n\n \n\nنیتروژن: این عنصر بیش از 78 درصد هواکره را تشکیل داده و یکی از مهم ترین گاز ها است. این عنصر به صورت گاز دو اتمی نیتروژن در هوا یافت می شود. مقدار نیتروژن بر روی کره زمین همیشه ثابت است و در چرخه نیتروژن قرار دارد :\n\nچرخه ی نیتروژن:\n\n\n \n\n \n\nکاربرد های نیتروژن:\n\n1) تولید امونیاک\n\n2) یخ سازی\n\n3) کود شیمیایی در کشاورزی\n\n4) تولید مواد منفجره\n\nکاربرد ها کلر:\n\n 1)-تهیه مواد سفید کنند\n\n 2)-استفاده در حشره کش ها و تهیه سم\n\n 3)-ضد عفونی کردن آب\n\n 4)-ساخت جوهر نمک (هیدروکلریک اسید)\n\n \n\nنکته: فلوئور از پوسیدگی دندان جلوگیری می کند و مانند کلر در لایه والانس خود 5 الکترون  دارد\n\nلایه والانس به معنای اخرین لایه الکترون ها در یک اتم می باشد .\n\n \n\n \n\nطبقه بندی عناصر\n\nاز آنجایی که طبقه بندی مطالعه را آسان تر می سازد، دانشمندان نیز عناصر را طبقه بندی نموده اند. در شکل زیر مدار ای الکترونی عناصر 1 تا 11 جدول تناوبی نشان داده شده است و عناصر بر اساس تعداد الکترون های مدار آخرشان در ستون های مربوطه قرار گرفته اند:\n\n \n\n \n\nنکات مهم :\n\n1) عنصر هایی که تعداد الکترون های لایه والانس (مدار آخر) آنها برابر است در یک ستون قرار می گیرند؛ مانند لیتیم و سدیم\n\n2) عنصر هایی که تعداد مدار های الکترونی آنها برابر است در یک ردیف قرار می گیرند مانند هیدروژن و هلیم.\n\n3) عناصری که در یک ستون قرار دارند خواص شیمیایی نسبتا مشابهی دارند و از بالا به پایین شدت واکنش آنها بیش تر می شود. مانند عناصر ستون اول که همگی با آب واکنش نشان می دهند و هرچه از بالا به پایین میاییم شدت واکنش بیش تر می گردد.\n\n4) هیدروژن و هلیم دو (عنصر اول جدول) استثنا هستند و شامل ستون و ردیف نمی شوند .\n\n5) به عناصر ستون اول فلزات قلیایی و به عناصر ستون دوم فلزات قلیایی خاکی می گویند .\n\n6) به عناصر ستون هفتم هالوژن یا نمک زا و به عناصر ستون هشتم گاز های نجیب( بی اثر) می گویند .\n\n7) به دلیل اینکه مدار آخر گاز های نجیب تکمیل است ( 8 الکترون دارد) به ندرت در واکنش ها شرکت می کنند .\n\n \n\n \n\nبرخی عناصر موجود در بدن و نقش آنها\n\n \n\nاهن: شرکت در ساختمان هموگلوبین خون\n\nکلسیم: استحکام استخوان و دندان و انقباض سلول های ماهیچه ای\n\n سدیم و پتاسیم: تنظیم فعالیت های قلب\n\n ید: تنظیم فعالیت های بدن\n\n \n\nنکته: هموگلوبین مولکول پروتئینی آهن دار است که در درون گلبول قرمز وظیفه حمل اکسیژن را دارد .\n\n \n\nسدیم: سدیم اصلی ترین عنصر خارج سلولی در بدن است و نقش بسیاری در انتقال پیام های عصبی در بدن دارد.\n\n \n\nبرخی ویژگی های سدیم:\n\n 1)-با چاقو به آسانی بریده می شود و نرم است\n\n \n\n 2)-به شدت با اکسیژن و هوا و آب واکنش می دهد به همین دلیل در زیر نفت نگهداری می شود\n\n \n\nنکته: در پوسته زمین و در بدن انسان اکسیژن بیش ترین سهم را دارد. دلیل زیاد بودن اکسیژن در بدن وجود داشتن آب و در پوسته زمین وجود سیلیس است .\n\n \n\n \n\nالیاف طبیعی و مصنوعی\n\n پارچه از الیاف درست شده و الیاف ساختمان پلیمری دارد\n\n \n\nنحوه تشکیل پلیمر: هر پلیمر (مولکول درشت) از اتصال چندین مولکول کوچک درست شده است .\n\n \n\n: انواع پلیمر\n\nپلیمر طبیعی: از گیاهان یا جانوران به دست می آید؛ مانند: پشم، ابریشم، پنبه، سلولز و... .\n\nپلیمر مصنوعی: معمولا از نفت خام به دست می آید؛ مانند: پلاستیک\n\n \n\n \n\nچند نکته مهم:\n\n1) سوزاندن پلاستیک بخارات سمی تولید می کند\n\n \n\n2) بازگردانی پلاستیک عالوه بر حفظ محیط زیست باعث کاهش مصرف نفت خام می شود.\n\n3) تجزیه پلاستیک به زمان خیلی زیادی نیاز دارد به همین دلیل محیط زیست را آلوده کرده و خیلی دیر به چرخه طبیعی بر می گردد .\n"},{"text":"تدریس فصل دو علوم نهم","text_1":"درس دوم علوم نهم\n\n     فصل دوم :     \n\nرفتار اتم ها با یکدیگر \n\n یاد آوری  \n\nمواد در طبیعت به سه حالت جامد، مایع و گاز هستند. اتم ها، ذرات تشکیل دهنده مواد هستند و هر اتم از سه ذره الکترون پروتون و نوترون تشکیل شده است. پروتون و نوترون در هسته اتم قرار دارند و الکترون ها در مدار های مشخصی در اطراف هسته اتم در حال گردش اند و می توانند در شرایط خاصی از یک اتم جدا شده و به اتم دیگر منتقل شوند. در حالت عادی تعداد الکترون و پروتون هر اتم برابر است ولی چنانچه تحت شرایطی اتمی الکترون از دست بدهد یا بگیرد تبدیل به یون می شود .\n\n\n \n\nانواع مواد خالص:\n\n1)عنصر: مواد خالصی هستند که فقط از یک نوع اتم تشکیل شده اند. مانند مس، طلا، اکسیژن و...\n\n2)ترکیب: مواد خالصی هستند که مولکول آنها از دو یا چند اتم متفاوت تشکیل شده است، مانند نمک، شکر، آب و...\n\n\n \n\nکاربرد چند ترکیب در زندگی:\n\nاتیلن گلیکول : به عنوان ضد یخ در رادیاتور اتوموبیل\n\n آمونیاک : به عنوان کود برای رشد گیاهان\n\nاتانول : به عنوان ضد عفونی کننده وسایل پزشکی\n\nآب آهک : ضد عفونی کنند – تُرد کردن کدو حلوایی برای تهیه مربا\n\n\n\n \n\n \n\nنکته: مواد معمولا در طبیعت به شکل خالص یافت نمی شوند مانند این تکه سنگ که در آن رگه هایی از طلا وجود دارد .\n\n\n \n\nنحوه تشکیل ترکیبات یونی\n\nانواع یون: یون مثبت (کاتیون)  یون منفی (آنیون)\n\n \n\nپیوند یونی: پیوندی است که بین یون های مثبت و منفی ایجاد می شود. همانطور که در تصویر زیر می بینید از واکنش فلز سدیم و گاز کلر،سدیم کلرید بوجود می آید، اگر تعداد الکترون های سدیم و کلر را قبل و بعد از واکنش با همدیگر مقایسه کنیم متوجه می شویم که سدیم یک الکترون از دست داده و تبدیل به یون مثبت (کاتیون) شده و کلر یک الکترون گرفته و تبدیل به یون منفی (آنیون) شده است .\n\n\n\n \n\nبا توجه به واکنش سدیم و کلر:\n\n1)اتم سدیم با از دست دادن یک الکترون مدار آخر خود، به یون مثبت تبدیل شده است .  \n\n2)اتم کلر با گرفتن یک الکترون از سدیم، به یون منفی تبدیل شده است و تعداد الکترون های مدار آخر خود را به 8 رسانده است.\n\n3)فلز ها تمایل به از دست دادن الکترون دارند .\n\n4) نافلز ها تمایل به گرفتن الکترون دارند .\n\n\n\n \n\n \n\nنکته: یون ها می توانند در یک محلول حرکت کنند و به طور مساوی در همه جای محلول پخش شوند و جریان الکتریکی را در آن محلول برقرار سازند .\n\n \n\nنکته : یون ها در حالت جامد رسانا نیستند و سخت و شکننده می باشند .\n\n \n\n \n\nمشارکت الکترونی و پیوند کووالانسی\n\nهمانطور که در تصویر می بینید که از ترکیب یک اتم اکسیژن با دو اتم هیدروژن یک مولکول آب به وجود می آید. با توجه به شکل پایین در این ترکیب انتقال الکترون صورت نمی گیرد بلکه تعدادی از الکترون های مدار آخر خود را به اشکتراک می گذارند. وقتی که دو اتم نافلز مناسب در کنار هم قرار می گیرند یک یا چند الکترون مدار آخر خود را با یکدیگر به اشتراک می گذارند و پیوندی بین آنها برقرار می شود که به آن پیوند کووالانسی می گویند .\n\n\n\n \n\nنکته: با دقت در ترکیب مولکولی آب کتوجه می شویم که برخی از اتم ها فقط می توانند یک پیوند کووالانسی برقرار کند مانند هیدروژن ولی برخی از اتم ها دو یا چند پیوند کووالانسی برقرار می کنند مانند اکسیژن. نیتروژن سه پیوند کووالانسی و کربن چهار پیوند کووالانسی بر قرار کند .\n\n \n\nانواع پیوند:\n\nپیوند یونی: پیوندی است که به واسطه انتقال الکترون بین دو ذره صورت می گیرد\n\n یعنی پیوند بین یون مثبت و یون منفی مانند پیوندی که بین فلز ها و نافلزها می تواند ایجاد شود\n\n \n\nپیوند کووالانسی: پیوندی است که از به اشتراک گذاشتن تعدادی از الکترون های مدار آخر بین دو اتم ایجاد می شود؛ مانند پیوند بین دو نافلز اکسیژن و هیدروژن\n\n \n\n \n\nنکته: به موادی که از پیوند یونی حاصل می شوند، ترکیب یونی به موادی که از پیوند کووالانسی به وجود می آیند، ترکیب مولکولی می گویند .\n\nچند نکته مهم :\n\n 1)اگر ترکیب های یونی را در آب حل کنیم یون های مثبت و منفی آنها از هم جدا می شوند و این ذره ها در کل محلول پخش می شوند به همین دلیل می توانند جریان الکتریکی را از خود عبور دهند .\n\n \n\n2)موادی که ترکیب مولکولی دارند جریان برق ره به راحتی عبور نمی دهد زیرا به صورت مولکولی در آب حل می شوند و یون ایجاد نمی کنند.\n\n \n\n3)یون ها در ترکیب های یونی به صورت شبکه ای به هم متصل هستند و هر یون توسط چند یون غیر هم نام خود احاطه می د و بین آنها نیروی جاذبه قوی ایجاد می شود. به همین دلیل ترکیبات یونی در حالت جامد، رسانای جریان برق نیستند ولی در حالت مذاب یا محلول، مقتی که یون ها از هم جدا می وند می توانند جریان برق را عبور دهند .\n\n \n\n \n\nبسیار مهم: ترکیب های یونی در مجموع از نظر بار الکتریکی خنصی هستند .\n\n\n \n\nپایان فصل دوم\n"},{"text":"تدریس فصل سه علوم نهم","text_1":"فصل سوم :\n\n \n\nبه دنبال محیطی بهتر برای\n\n \n\nزندگی\n\n \n\nیاد آوری\n\n مواد مورد نیاز ما به طور مستقیم یا غیر مستقیم از زمین به دست می آید. در طبیعت چرخه های طبیعی مانند چرخه آب و چرخه سنگ وجود دارند. سوخت های فسیلی از منابع مهم انرژی هستند که تاثیر بسزایی در چرخه های طبیعی دارند .\n\n \n\nچرخه های طبیعی\n\n در طبیعت چرخه های متعدد از مواد و عناصر وجود دارد که با هم در ارتباط هستند. هر تغییری که در یک چرخه روی دهد بر روی چرخه های دیگر نیز تاثیر می گذارد. به عنوان مثال با تغییر در چرخه دی اکسید کربن و آب، تغییراتی در چرخه فصلها به وجود میآید که بر چرخه زندگی گیاهان و جانوران نیز تأثیر خواهد گذاشت .\n\n \n\n\n\n \n\nچرخه کربن:\n\nچرخه کربن در طبیعت عمدتا بهصورت چرخه کربن دی اکسید است. یعنی کربن دی اکسید همواره تولید و مصرف می شود و کربن در بین جانداران و طبیعت به صورت یک چرخه جابجا می شود ولی در مجموعه مقدار کل آن ثابت می ماند .\n\n \n\n\n\n \n\nچند نکته مهم :\n\n1)گیاهان مصرف کنندگان کربن دی اکسید و جانوران تولید کنندگان آن می باشند .\n\n2)سوزاندن سوخت های فسیلی، جزء معمول و طبیعی چرخه کربن نیست و باعث افزایش گاز کربن دی اکسید در هوا کرده شده و ضمن آلودگی هوا باعث افزایش دمای زمین نیز می شود .\n\n3)امواج فرابنفش خورشید امواجی پر انرژی با طول موج کوتاه هستند که وقتی به زمین می رسند بخش از انرژی خود را از دست داده و به صورت امواج فرو سرخ با انرژی کم و طول موج بلند از سطح زمین منعکس می شوند و کربن دی اکسید زیاد در جو زمین از برگشت این امواج جلوگیری کرده لذا در جو زمین موجب افزایش دما می شوند .\n\n \n\n\n\n \n\nاثرات افزایش دمای هوای زمین :\n\n1)ذوب یخ های قطبی: باعث افزایش سطح آب دریاه ها و اوقیانوس ها می شود\n\n2)خشکسالی: باعث تغییر فصل ها و ایجاد توفان و گرد و غبار می شود\n\n3)انقراض نسل برخی از جانداران: باعث به هم خوردن چرخه غذایی می شود .\n\n \n\n \n\nنفت خام و زندگی امروزه\n\nنفت خام مایع غلیظ و سیاه رنگی است که چنان تاثیری در زندگی انسان های گذاشته است که دنیای بدون نفت قابل تصور نیست .\n\n \n\nبرخی از کاربرد های نفت خام :\n\n1)تولید سوخت: برای حمل و نقل، نیروگاه ها، گرمایش و ...\n\n2)تولید مواد پتروشیمی: مانند پلاستیک، چسب، رنگ و ...\n\n3)کشاورزی: تولید کود شیمیایی \n\n4)ساخت مواد منفجره\n\n \n\n\n \n\n \n\nتحقیقات نشان می دهد که به طور میانگین 80 درصد نفت مصرفی در جهان صرف سوختن و تامین انرژی می شود و باقی مانده آن صرف ساختن فرآورده های سود مند و تازه می شود .\n\n \n\nدلایل استفاده نفت خام برای سوخت:\n\n1-قیمت مناسب\n\n2-آسانی دسترسی به نفت\n\n3-افزایش جمعیت و افزایش تقاضا برای سوخت\n\n \n\nترکیب های نفت خام:\n\n نفت خام مخلوطی از صد ها ترکیب به نام هیدروکربن است که بر اساس تعداد کربن و هیدروژن تقسیم بندی و نامگذاری می شوند. متان ساده ترین ترکیب نفت خام است که در مولکول آن یک اتم کربن چهار اتم هیدروژن وجود دارد. خواص هیدرو کربن ها به تعداد کربن های سازنده آنها بستگی دارد. مولکول های بزرگ ترد هیدروکربنی اتم های بیش تری دارند و با افزایش تعداد اتم های کربن نیروی ربایش بین ذره ها بیش تر می شود و در نتیجه نقطه جوش بالاتر می رود. زیرا به حرارت بیش تری نیاز است تا بتوان بر نیروی جاذبه بین آنها غلبه کرد .\n\nچند هیدروکربن با ویزگی هایشان :\n\n \n\n\n\n \n\n \n\nچند نکته مهم:\n\n1)متان که سبک ترین هیدروکربن است کم ترین نقطه جوش را نیز دارد .\n\n2)هیدروکربن هایی که بیش از 22 کربن دارند فاز(حالت)جامد دارند مانند پارافین .\n\n3)پیوند بین اتم های یک هیدروکربن از نوع کووالانسی است .\n\n4)هرچه تعداد کربن ها در یک هیدروکربن بیش تر باشد، نقطه جوش نیز بیش تر است؛ چون هیدروکربن سنگین تر می شود .\n\n \n\n \n\nجداسازی اجزای نفت خام\n\nاساس جداسازی محلول چند مایع، تفاوت در نقطه جوش آنهاست که از همین ویژگی برای جداسازی اجزای نفت خام در پالایشگاه در برج تقطیر استفاده می شود. ابتدا نفت خام را حرارت می دهند و وارد برج تقطیر می کنند. اجزای سبک تر زود تر به جوش می آیند و اجزای سنگین تر دیرتر و در دمای بالاتری جوش می آیند و از طبقات مختلف برج تقطیر با سردسازی بخارات جمع آوری می شوند .\n\n \n\n\n\n \n\n \n\nنکته: نفت خام از صد ها هیدروکربن تشکیل شده است که نقطه جوش متفاوتی دارند .\n\n \n\nبرش نفتی: مخلوط چند هیدروکربن تشکیل دهنده نفت خام است که چون نقطه جوش نزدیک به هم دارند از یک لوله در برج تقطیر خارج می شوند .\n\n \n\n \n\nاستفاده از نفت خام برای ساختن:\n\nبشر تا حدود 150 سال پیش همه مواد مورد نیاز خود را از گیاهان و جانواران و زمین به دست می آورد اما پس از استخراج و اکتشاف نفت علاوه بر سوزاندن آن کاربرد هایی برای برخی از ترکیبات آن پیدا کرد؛ به عنوان مثال از گاز اِتِن (اتیلن) مواد جدیدی می سازند که در بسیاری از موارد جایگزین مواد قبلی شده است .\n\n \n\nکاربرد های گاز اتن:\n\n1-تبدیل میوه های نارس به رسیده\n\n2-تهیه پلی اتن برای ساختن پلاستیک\n\n \n\nنکته: گاز اتن از برخی میوه های رسیده مانند موز و گوجه فرنگی متصاعد می شود .\n\n \n\n\n\n \n\n \n\nتولید پلی اتن (پلی اتیلن) :\n\n وقتی که گاز اتن را در محفظه بسته ای گرما بدهیم به نوعی پلی اتن به نام پلاستیک تبدیل می شود .\n\nدر این واکنش مولکول های موچک با اتصال به یکدیگر، زنجیره بلند کربنی ساخته و به مولکول بزرگتر پلی اتن تبدیل می شوند .\n\nگاز اتن دارای پیوند دوگانه در اتم های کربن خود می باشد که این پیوندها شکسته شده و با پیوند های ساده مولکول های گاز اتن به یکدیگر متصل می شوند .\n\n \n\n\n\n \n\n \n\nاثرات نفت خام بر زندگی ما:\n\nعلاوه بر تاثیرات مثبت نفت خام بر زندگی ما انسان ها، هر روز شاهد اثرات زیان با آن نیز می باشیم. سوختن هیدروکربن ها گاز کربن دی اکسید وارد هوا می کند و این گاز دمای زمین را بالا می برد که در مورد اثرات نامطلوب آن بحث شده است .\n\nاز سوختن سوخت های فسیلی مقادیر زیادی کربن دی اکسید وارد هوا می شود. برای حل این مشکل بهتر است سوخت های پاک و تجدید پذیر را مانند باد، انرژی خورشید و... را جایگزین سوخت های فسیلی کنیم ."},{"text":"تدریس فصل چهار علوم نهم","text_1":"فصل چهارم:\n\n \n\nحرکت چیست؟\n\n \n\nیادآوری\n\nهر جسمی که موقعیت مکانی اش عوض شود در اصطلاح می گوییم آن جسم حرکت داشته است. مانند حرکت الکترون ها در مسیر دایره ای به نام مدار به دور هسته، حرکت خودرو و یا جنبش ذرات سازنده یک جسم جامد یا گاز و... . از طریق شناخت حرکت می توان جهان فیزیکی اطراف خود را بهتر بشناسیم .\n\n \n\n \n\n \n\nمسافت و جابجایی:\n\n \n\nمسافت: به مجموعه طول هایی که متحرک از مبداء تا مقصد طی می کند، مسافت پیموده شده می گویند .\n\n \n\nجابجایی: به فاصله مستقیم میان نقطه شروع تا پایان حرکت، جابجایی گفته می شود .\n\n \n\n\n \n\n \n\nچند نکته مهم :\n\n1)جابجایی و مسافت هر دو از جنس بوده و یکای اصلی اندازه گیری آنها متر است .\n\n \n\n 2)اگر بین مبدا و مقصد یک متحرک تنها یک مسیر مستقیم وجود داشته باشد، مسافت پیموده شده و جابجایی با هم برابر است.\n\n \n\n 3)اگر مبدا و مقصد یک متحرک بر هم منطبق باشند، مقدار جابجایی انجام شده صفر است .\n\n\n\nتندی و انواع آن :\n\nتندی متوسط : به مقدار مسافتی که متحرک در مدت زمان صرف شده طی می کند، تندی متوسط می گویند. یکای اندازه گیری این کمیت متر بر ثانیه است ولی از یکای فرعی کیلومتر بر ساعت نیز گاهی اوقات استفاده میشود .\n\n \n\nتندی متوسط از تقسیم مسافت پیموده شده بر مدت زمان صرف شده به دست می اید\n\n \n\n \n\nدر طی رابطه بالا؛ اگر مسافت پیموده شده بر حسب متر و زمان صرف شده بر حسب ثانیه باشد، یکای اندازه گیری تندی متوسط متر بر ثانیه خواهد بود .\n\n \n\n \n\nتندی لحظه ای:\n\nبه تندی یک متحرک مانند خودروی در حال حرکت در هر لحظه، تندی لحظه ای می گویند. یکای اندازه گیری تندی لحظه ای متر بر ثانیه است (مانند تندی متوسط) .\n\n \n\n\n\n \n\nنکته : اگر تندی خودرویی در طی مسیر مستقیم حرکت نکند نوع حرکت خودرو یکنواخت می باشد و در این حالت تندی متوسط و تندی لحظه ای خودرو با هم برابر خواهد بود .\n\n \n\n \n\n \n\nسرعت و تفاوت آن با تندی :\n\nبا توجه به شکل پایین تفاوت میان سرعت و تندی به صورت زیر بیان می شود :\n\n \n\n\n\n \n\n تندی این بالون 21 کیلومتر بر ساعت است ولی سرعت این بالون 21 کیلومتر در ساعت و به طرف شمال شرقی است .\n\n \n\n \n\n \n\nمقایسه سرعت و تندی: در بیان تندی ققط مقدار عددی آن مهم است که در حالی که در بیان سرعت علاوه بر مقدار تندی باید به جهت حرکت جسم متحرک نیز اشاره کرد .\n\nسرعت متوسط: به مقدار جابجایی یک جسم متحرک در مدت زمان صرف شده، سرعت متوسط آن متحرک گفته می شود که مقدار آن به روش زیر قابل محاسبه است :\n\n \n\nسرعت متوسط از تقسیم جابه جایی بر مدت زمان صرف شده به دست می اید .\n\n \n\n \n\n \n\nنکته: یکای اندازه گیری سرعت متوسط متر بر ثانیه یا کیلومتر بر ساعت است .\n\n \n\nنکته مهم : یکا های کیلومتر بر ساعت و متر بر ثانیه به این شیوه به یکدیگر تبدیل می شوند:\n\n \n\n\n\n \n\n \n\n \n\nانواع حرکت در یک محرک :\n\n \n\n1)حرکت یکنواخت: اگر سرعت حرکت متحرکی در طی مسیرش ثابت و بدون تغییر باشد، نوع حرکت آن یکنواخت است\n\n \n\n2)حرکت شتاب دار: اگر سرعت حرکت متحرکی در طی مسیرش تغییر کند، نوع حرکت آن شتاب دار است .\n\n \n\nشتاب: به تغییرات سرعت یک متحرک در مدت زمان صرف شده شتاب می گویند .\n\n \n\nنکته: یکای اندازه گیری شتاب، متر بر مربع ثانیه است و توسط رابطه زیر قابل محاسبه است :\n\n \n\nشتاب متوسط از تقسیم تغییرات سرعت بر مدت زمان تغییر سرعت به دست می اید .\n\n \n\n \n\n \n\n \n\nانواع حرکت شتاب دار :\n\n \n\nحرکت شتاب دار کند شونده: در این نوع حرکت، سرعت متحرک رو به کاهش است: مانند زمانی که یک خودرو به چراغ قرمز یا سرعت گیر نزدیک می شود و سرعتش را کم می کند .\n\n \n\nحرکت شتاب دار تند شونده: در این نوع حرکت، سرعت متحرک رو به افزایش است: مانند خودرویی که با سبز شدن چراغ، شروع به حرکت کرده و سرعتش را زیاد می کند .\n "}]
